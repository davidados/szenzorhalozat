                                                Félévi beadandó feladat



Szenzorhálózat szimulációja


Egy szenzorhálózat térben szétszórt autonóm szenzor-csomópontokból áll, amelyek
figyelemmel kísérik és rögzítik a környezet fizikai állapotát, és képesek arra, hogy egymással
együttműködve eljuttassák a mért adatokat egy központi adatgyűjtő állomáshoz. Egy-egy
szenzorhálózatnál a monitorozott paraméterek lehetnek: hőmérséklet, páratartalom, túlfolyó
tartályok vízszintje, gépek állapotjellemzői, folyó vízszintje stb.

A feladat az, hogy készítsenek 2 fős csoportokban egy C# konzolalkalmazást, amely
egy tetszőlegesen választott szenzorhálózat szimulációját valósítja meg. A mérési adatokat
véletlenszám-generálással állítsák elő.

A megoldásnak tartalmaznia kell a következőket:
            • delegált használata
            • eseménykezelés (legalább egy eseményé)
            • a mérési adatok elhelyezése adatbázisban
            • a mérési adatok kiírása JSON fájlba
            • DLL használata
            • legalább 3 LINQ lekérdezés megvalósítása

Feltöltendő a Moodle-ba:
        • forráskódok (a DLL forráskódja is)
        – részletesen kommentezve úgy, hogy az is látszódjon, ki melyik kódrészletet
        készítette
        • rövid dokumentáció (.pdf): lehet egy fájlban, de elkülönítve a felhasználói és a fejlesztői
dokumentáció, amelyeknek minimálisan tartalmaznia kell
        – a feladat megfogalmazását
        – a bemenet és a várt kimenet leírását
        – rövid kezelési útmutatót
illetve
        – a projekt felépítését (milyen fájlok vannak, mit tartalmaznak)
        – a saját fejlesztésű osztályok rövid leírását
        – a választott adatszerkezetek leírását.
        
A program bemutatásakor meg kell mutatni a kapcsolódó verziókezelést is.
Bemutató: a 13. hét gyakorlatán